# Задачи по [Алгоритми върху масиви](./README.md)

**ВАЖНО**: Ако не е дадена допълнителна информация като прочетете *"прочита от конзолата масив"* се има предвид, че прочита **цяло неторицателно число n (<= 128)**, след което прочита **n** входа от определения тип на масива.

## P1

Напишете програма, която прочита от конзолата масив от цели числа, после използва **Bubble Sort** алгоритъма за да сортира прочетеният масив, след което го принтира обратно на конзолата. Решете задачата използвайки функции.

**Bubble Sort** алгоритъма:

- Преминете през масива, една стойност наведнъж.
- За всяка стойност сравнете стойността и със следващата стойност.
- Ако стойността е по-висока от следващата, разменете стойностите, така че най-високата стойност да е последна.
- Преминете през масива толкова пъти, колкото стойности има в масива.

## P2

Напишете програма, която прочита от конзолата масив от цели числа, после използва **Selection Sort** алгоритъма за да сортира прочетеният масив, след което го принтира обратно на конзолата. Решете задачата използвайки функции.

**Selection Sort** алгоритъма:

- Преминете през масива, за да намерите най-ниската стойност.
- Преместете най-ниската стойност в началото на несортираната част от масива.
- Преминете отново през масива толкова пъти, колкото има стойности в масива.

## P3

Напишете програма, която прочита от конзолата масив от цели числа, после използва **Insertion Sort** алгоритъма за да сортира прочетеният масив, след което го принтира обратно на конзолата. Решете задачата използвайки функции.

**Insertion Sort** алгоритъма:

- Започваме с втория елемент от масива, тъй като се приема, че първият елемент в масива е сортиран.
- Сравнете втория елемент с първия елемент и проверете дали вторият елемент е по-малък, след което ги разменете.
- Преминете към третия елемент и го сравнете с първите два елемента и го поставете на правилната му позиция
- Повторете, докато целият масив бъде сортиран.

## P4

Напишете програма, която прочита от конзолата масив от цели числа и цяло число **element**, после използва **Linear Search** алгоритъма, за да намери на кой индекс се намира **element**. Ако не го намира да върне -1.

**Linear Search** алгоритъма:

- Преминете през масива стойност по стойност от самото начало.
- Сравнете всяка стойност, за да проверите дали е равна на стойността, която търсим.
- Ако стойността бъде намерена, върнете индекса на тази стойност.
- Ако краят на масива е достигнат и стойността не е намерена, върнете -1, за да укажете, че стойността не е намерена.

## P5

Напишете програма, която прочита от конзолата сортиран масив от цели числа и цяло число **element**, после използва **Binary Search** алгоритъма, за да намери на кой индекс се намира **element**. Ако не го намира да върне -1.

**Binary Search** алгоритъма:

- Проверете стойността в центъра на масива.
- Ако целевата стойност е по-ниска, потърсете в лявата половина на масива. Ако целевата стойност е по-висока, потърсете дясната половина.
- Продължете стъпки 1 и 2 за новата намалена част от масива, докато целевата стойност бъде намерена или докато областта за търсене се изпразни.
- Ако стойността бъде намерена, върнете индекса на целевата стойност. Ако целевата стойност не бъде намерена, върнете -1.

## P6

Напишете програма, която прочита от конзолата масив от цели числа, след което създава копие използвайки функции. После принтирайте масива на конзолата.

## P7

Напишете програма, която прочита от конзолата масив от цели числа, след което прочита 2 цели числа **index** и **element**, изпозлвайки функция **insertAt** (вие си я пишете) добавяте **element** на определения индекс **само ако** има достатъчно свободно място в масива и **index** е валиден спрямо капацитета и големината на масива. После принтирайте масива на конзолата.

## P8

Напишете програма, която прочита от конзолата масив от цели числа, след което прочита цяло число **index**, използвайте функция **deleteAt** (вие си я пишете) се пробва да премахне елемента на определения индекс, само ако **index** е валиден спрямо капацитета и големината на масива. После принтирайте масива на конзолата.

## P9

Напишете програма, която прочита от конзолата масив от цели числа, където всеки елемент е различен и е в интервала [0, **n**]. Винаги ще има липсващ елемент (прочитаме **n** елемента, а в [0, **n**] има **n + 1** елемента), намерете го и го принтирайте на конзолата.

## P10

Напишете програма, която прочита от конзолата масив от цели числа, след което премества всички четни числа в началото, а нечетните в края.

## P11

Напишете програма, която прочита от конзолата 2 масива от конзолата, след което използвайки функцията **mergeInDescendingOrder** (вие си я пишете) слива и сортира масивите в низходящ ред. Принтирайте масива, който се получава.

